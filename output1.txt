2011
ORDINANZA
sul ricorso 17487-2010 proposto da:
C. D., elettivamente domiciliato in ROMA,
C. T. 77, presso lo studio
dell'avvocato G. A., che lo rappresenta e
difende, per delega in calce al ricorso;
427 - ricorrente -
contro
CONSIGLIO DELL'ORDINE DEGLI AVVOCATI DI BOLOGNA,
Civile Ord. Sez. U Num. 17110 Anno 2011
Presidente: P. V.
Relatore: T. G.
Data pubblicazione: 09/08/2011
 PROCURATORE GENERALE DELLA REPUBBLICA PRESSO LA CORTE
D'APPELLO DI BOLOGNA, PROCURATORE DELLA REPUBBLICA
PRESSO IL TRIBUNALE DT BOLOGNA, CONSIGLIO NAZIONALE
FORENSE;
- intimati -
avverso la decisione n. 2/2010 del CONSIGLIO NAZIONALE
FORENSE, emessa il 22 gennaio 2010;
udita la relazione della causa svolta nella camera di
consiglio del 19/04/2011 dal C. D.. G.
T..
SVOLGIMENTO DEL PROCESSO
Il 2 febbraio 2011 è stata depositata, ai sensi dell'art. 380 bis del codice di
rito, la seguente relazione:
RILEVATO IN FATTO
1) Che il CNF, con decisione 22.1.2010, rigettò il ricorso dell'avv.
Carena avverso la decisione del Consiglio dell'ordine degli avvocati
di Bologna con la quale gli era stata irrogata la sanzione della
sospensione dall'esercizio dell'attività professionale per un anno;
2) Che tale sanzione era stata irrogata al legale in conseguenza di una
condanna penale per i reati di cui agli artt. 609 bis e 609 ter c.p.
(violenza sessuale nei confronti della figlia minore), divenuta
definitiva a seguito del rigetto del ricorso da lui proposto avverso la
sentenza della corte di appello di Bologna del 15.4.2004,
pronunciato dalla III sezione penale di questa corte con sentenza
32546/06.
SI OSSERVA IN DIRITTO
Il ricorso appare prima facie infondato.
La sentenza irrevocabile di condanna, ai sensi dell'art. 653 c.p.p., ha,
difatti, effetto di cosa giudicata nel giudizio di responsabilità disciplinare
quanto all'accertamento del fatto, della sua illiceità penale, della sua
commissione da parte dell'imputato.
Corretta, pertanto, si presenta, sul piano formale, la pronuncia del
Consiglio nazionale forense nella parte in cui ha ritenuto rilevante e
vincolante il decisum dell'autorità giudiziaria penale, alla stregua di una
altrettanto corretta (e condivisibile in diritto) applicazione dell'art. 38 della
Legge professionale nella parte in cui, operando un chiaro riferimento a
fatti non conformi alla dignità e al decoro professionale, estende la sua
portata applicativa anche ai comportamenti privati degli iscritti all'albo.
Il ricorrente pone, peraltro, sia pur in via indiretta, a queste sezioni unite
una delicata questione interpretativa con il secondo motivo di
impugnazione, nella parte in cui (f. 14 del ricorso), riportando -
correttamente, in ossequio al principio di autosufficienza del ricorso - la
motivazione della sentenza con la quale la terza sezione penale di questa
corte ne aveva respinto il gravame avverso la sentenza di condanna per
violenza sessuale nei confronti della figlia minore - pronuncia con la quale
1
il giudice di legittimità testualmente rileva che "la sentenza d'appello
impugnata appare affetta da motivazione carente o
manifestamente illogica" per avere "ritenuto di non seguire l'ipotesi
del perito di ufficio" che aveva fornito una spiegazione della condotta
dell'odierno ricorrente del tutto incompatibile con la configurabilità
dell'elemento soggettivo del grave reato ascrittogli - lamenta oggi
dinanzi a questa corte la mancata considerazione di tale, decisiva
circostanza da parte dell'organo disciplinare.
Il Carella pone, in altri termini, sia pur non esplicitamente, la complessa
questione di diritto se il rigetto del ricorso per cassazione avverso la
sentenza di condanna pronunciata dalla corte di appello, nella sua più
intima sostanza motivato in rito e non nel merito (per avere la corte di
legittimità ritenuto incensurabile la sentenza del giudice territoriale sol
perché non oggetto di esplicita censura in ordine all'esistenza
dell'elemento soggettivo, "essendosi il ricorrente limitato a dolersi che
non fossero state prese in adeguata considerazione le ipotesi,
identiche a quelle del perito di ufficio" prospettate dal CT della difesa,
"e fossero state acriticamente recepite le conclusioni del CT di
controparte"), con il conseguente passaggio in giudicato della sentenza
penale di condanna, risulti per ciò solo ostativo tout court, per l'organo
disciplinare, ad una nuova analisi fattuale (ad un "accertamento del
fatto" in realtà non compiutamente predicabile con riguardo al giudicato
penale) delle vicende del processo.
Egli pone, in altri termini, la questione se il vulnus sostanziale arrecato al
diritto di difesa dell'imputato, e conseguente ad una cattiva formulazione
dei motivi di ricorso per cassazione, possa estendersi, in guisa di effetto
ultrattivo in malam partem, anche al giudizio disciplinare - volta che la
stessa corte di cassazione abbia riconosciuto, sia pur incidenter tantum, la
evidente carenza e la manifesta illogicità della motivazione di una
sentenza di condanna.
MOTIVI DELLA DECISIONE
Il ricorso deve dirsi fondato per quanto di ragione.
Ferma restando l'efficacia del giudicato penale in sede di giudizio
disciplinare, è convincimento di questa corte che una attenta e completa
valutazione delle vicende processuali, sostanziali e di rito, che hanno visto
il Carella destinatario di una grave e infamante accusa (meritevole, forse,
di più accorto esame nelle ordinarie fasi dei processo celebratosi a suo
carico) possa e debba rilevare, se non sotto il profilo della integrale
rivalutazione dei fatti, quantomeno sotto quello della gravità della
sanzione inflittagli, sanzione che, alla luce della suddetta disamina,
appare, nella sua gravità, del tutto illogica e sicuramente non coerente con
la vicenda considerata e valutata nella sua realtà fenomenica.
In tal guisa ed entro tali limiti la sentenza del CNF deve essere cassata,
con rinvio per un nuovo esame - sub specie di una più complessa
valutazione dei fatti e della conseguente sanzione legittimamente
irrogabile - all'organo disciplinare, in altra composizione.
P.Q.M.
La corte accoglie il ricorso nei limiti di cui in motivazione, cassa la
decisione impugnata e rinvia al Consiglio Nazionale Forense in diversa
composizione.
Dichiara interamente compensate le spese del giudizio di cassazione
Così deciso in Roma, li 19.4.2011
